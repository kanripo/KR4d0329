# -*- mode: mandoku-view; -*-
#+TITLE: 默齋遺稿
#+DATE: 2015-08-25 00:04:42.154555
#+PROPERTY: ID KR4d0329
#+PROPERTY: BASEEDITION WYG    
#+PROPERTY: JUAN 提要
<pb:KR4d0329_WYG_000-1a>¶
欽定四庫全書　　　　　集部四¶
　黙齋遺稿　　　　　　　别集類三(宋/)¶
　　提要¶
　　　　(臣/)等謹按黙齋遺稿二巻宋游九言撰九言¶
　　　　字誠之建陽人由古田尉知光化縣充荆鄂¶
　　　　宣武叅謀官端平中特贈直龍圖閣諡文靖¶
　　　　其集宋史藝文志不著錄此本為浙江鮑氏¶
　　　　知不足齋所藏凡詩一巻文一卷厲鶚宋詩¶
<pb:KR4d0329_WYG_000-1b>¶
　　　　紀事錄九言詩四首其前二首即採之此集¶
　　　　然所載金陵外野廢寺一首云池塘淡日蒹¶
　　　　葭冷籬落西風橘柚黄此本淡日作淡月橘¶
　　　　柚黄作橘柚香聴鄭三彈雙韻子歌一首云¶
　　　　眼前猶聴舊歌詞此本作眼中猶有漢威儀¶
　　　　均字句小異蓋傳寫者不一本也其餘美人¶
　　　　倚樓圖一首溪上一首則均為集中所不載¶
　　　　鶚從詩家鼎臠錄入而此本之末鮑氏又從¶
<pb:KR4d0329_WYG_000-2a>¶
　　　　劉大彬茅山志補錄詞三首從曹學佺宋詩¶
　　　　選及檇李詩繫諸書補錄詩六首疑此本亦¶
　　　　由掇拾而成故搜采有所未及歟其詩格不¶
　　　　甚高而時有晚唐遺韻不涉于生硬&KR1166;椏其¶
　　　　義靈廟迎享送神曲序記台州司戸滕膺拒¶
　　　　方臘之亂甚詳亦足以補史之闕也乾隆四¶
　　　　十三年四月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0329_WYG_000-2b>¶
　　　　　　　　　　　總校官(臣/)陸費墀¶
